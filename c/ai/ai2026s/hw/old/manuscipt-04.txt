《詩經》《國風》《鄭風》《子衿》

青青子衿、悠悠我心。
縱我不往、子寧不嗣音。

https://ctext.org/text.pl?node=114107&if=gb
《雜曲歌辭：漢宮少年行》李益著	
	
君不見上宮警夜營八屯，冬冬街鼓朝朱軒。

玉階霜仗擁未合，少年排入銅龍門。暗聞弦管九天上，
宮漏沉沉清吹繁。才明走馬絕馳道，呼鷹挾彈通繚垣。

玉籠金瑣養黃口，探雛取卵伴王孫。分曹六博快一擲，
迎歡先意笑語喧。巧為柔媚學優孟，儒衣嬉戲冠沐猿。

晚來香街經柳市，行過倡市宿桃根。相逢杯酒一言失，
回朱點白聞至尊。金張許史伺顏色，王侯將相莫敢論。

豈知人事無定勢，朝歡暮戚如掌翻。椒房寵移子愛奪，
一夕秋風生戾園。徒用黃金將買賦，甯知白玉暗成痕。

持杯收水水已覆，徙薪避火火更燔。欲求四老張丞相，
南山如天不可上。

https://ctext.org/text.pl?node=109502&if=gb
《石淙》武則天著

三山十洞光玄籙，玉嶠金巒鎮紫微。均露均霜標勝壤，
交風交雨列皇畿。萬仞高岩藏日色，千尋幽澗浴雲衣。

且駐歡筵賞仁智，雕鞍薄晚雜塵飛。



https://ctext.org/text.pl?node=109484&if=gb
《唐武氏享先廟樂章》武則天著

先德謙撝冠昔，嚴規節素超今。奉國忠誠每竭，
承家至孝純深。追崇懼乖尊意，顯號恐玷徽音。

既迫王公屢請，方乃俯遂群心。有限無由展敬，
奠醑每闕親斟。大禮虔申典冊，蘋藻敬薦翹襟。


https://blog.justfont.com/2014/12/jfbook-example/

關於「南去經三國，東來過五湖」

「永東國酬愛鬱靈鷹袋」
「南去經三楚，東來過五湖」

微風迎客，軟語伴茶
